{"id":0,"code":"11301686.html","title":"氓","latest_chapter_name":"正文 第四十五章 延禧宫","xiao_shuo_code":"16105","content":"\u003cbr/\u003e\u003cbr/\u003e    氓之蚩蚩，抱布贸丝。匪来贸丝，来即我谋。送子涉淇，至于顿丘。匪我愆期，子无良媒。将子无怒，秋以为期。\u003cbr/\u003e\u003cbr/\u003e     乘彼垝垣，以望复关。不见复关，泣涕涟涟。既见复关，载笑载言。尔卜尔筮，体无咎言。以尔车来，以我贿迁。\u003cbr/\u003e\u003cbr/\u003e     桑之未落，其叶沃若。于嗟鸠兮，无食桑葚！于嗟女兮，无与士耽！士之耽兮，犹可说也。女之耽兮，不可说也！\u003cbr/\u003e\u003cbr/\u003e     桑之落矣，其黄而陨。自我徂尔，三岁食贫。淇水汤汤，渐车帷裳。女也不爽，士贰其行。士也罔极，二三其德。\u003cbr/\u003e\u003cbr/\u003e     三岁为妇，靡室劳矣。夙兴夜寐，靡有朝矣。言既遂矣，至于暴矣。兄弟不知，咥其笑矣。静言思之，躬自悼矣。\u003cbr/\u003e\u003cbr/\u003e     及尔偕老，老使我怨。淇则有岸，隰则有泮。总角之宴，言笑晏晏，信誓旦旦，不思其反。反是不思，亦已焉哉！","cnt":0,"sort":11301686,"author":"卫子椒","prev":"","next":"11301687.html","book_title":"美人劫：帝妃谋天下","updateTimeFmt":"2024-03-28 23:01:23","category":"都市小说"}